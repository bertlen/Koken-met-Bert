---
author: Bert Lenaerts
operator: bert lenaerts
---

**Progrès v3.0 **

Margarine i.p.v. kokosolie. Helemaal top! Geen pruttelend vet meer. Wel
minder krokant, taaier =\> misschien geen xanthaangom in aquafaba meer
gebruiken.

**Ingrediënten **

amandelkoek:

-   250 g sojaboter

-   300 g suiker

-   200 g amandelpoeder

-   250 g bloem

-   150-200 ml aquafaba (of het vocht van 1-2 bokaal/blik kikkererwten)

ganache:

-   225 g zwarte chocolade

-   200 g kokosroom

-   25 g kokosolie

garnituur:

-   chocoladeschilfers

-   poedersuiker

**Bereiding**

-   Verwarm de oven voor op 175 graden.

-   Zoek drie identieke ronde bakvormen, vet in en bestrooi met bloem.
    Leg er stroken bakpapier of aluminiumfolie in om de koeken er later
    te kunnen uitlichten. Of gemakkelijker: gebruik siliconen bakvormen.
    Nog gemakkelijker: gebruik één grote, platte vorm. Achteraf snijd je
    de koek in drie gelijke stukken.

-   smelt de margarine en voeg de suiker toe.

-   Voeg ook bloem en amandelpoeder toe.

-   klop de aquafaba (zeer) stijf en spatel deze enigzins voorzichtig
    onder het deeg.

-   Verdeel het deeg over de drie bakvormen en bak gedurende 25 minuten,
    of tot de koek goudbruin is, op 175 graden.

-   Als de amandelkoeken uit de oven komen zijn ze nog ietwat zacht.
    Laat ze even afkoelen, en uitharden, alvorens te ontvormen.

-   Maak ondertussen de ganache: smelt de chocolade met de kokosolie (au
    bain marie, of voorzichtig in de microgolfoven). Leng aan met de
    kokosroom en -olie.

-   Laat de ganache even opdikken in de koelkast tot een smeerbare
    pasta.

-   Neem een taartschaal en leg hierop de eerste amandelkoek. Bestrijk
    deze met een deel van de ganache en leg er de tweede koek op. Ga zo
    verder en werk uiteindelijk ook de zijkant van de taart af met de
    ganache.

-   Garneer de taart royaal met chocoladeschilfers. Ook de zijkant als
    dat lukt.

-   Nog een laagje poedersuiker erop voor het visuele effect en klaar!

-   Deze taart wordt lekkerder als hij even kan rusten. Perfect dus om
    enkele dagen op voorhand te maken. Bewaar hem in een luchtdichte
    doos in een koele ruimte.
