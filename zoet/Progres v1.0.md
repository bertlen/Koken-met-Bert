---
operator: Bert Lenaerts
---

**Progrès**

**Ingrediënten **

amandelkoek:

-   300 g kokosolie

-   300 g suiker

-   200 g amandelpoeder

-   250 g bloem

-   120 ml aquafaba (of het sap van 1 bokaal/blik)

ganache:

-   150 g fondant chocolade

-   150 g kokosroom

-   50 g kokosolie

garnituur:

-   chocoladeschilfers

-   poedersuiker

**Bereiding**

-   Verwarm de oven voor op 175 graden.

-   Zoek drie identieke ronde bakvormen, vet in en bestrooi met bloem.
    Leg er stroken bakpapier of aluminiumfolie in om de koeken er later
    te kunnen uitlichten. Of gemakkelijker: gebruik siliconen bakvormen.
    Als je er geen drie hebt, kan je ook een ringvorm gebruiken. Je kan
    dezelfde ring gebruiken om drie platte schijven te deponeren op
    stukken bakpapier. Normaalgezien loopt het deeg niet ver uit tijdens
    het bakken.

-   smelt de kokosolie en voeg de suiker toe.

-   Voeg ook bloem en amandelpoeder toe.

-   klop de aquafaba (zeer) stijf en spatel deze enigzins voorzichtig
    onder het deeg.

-   Verdeel het deeg over de drie bakvormen en bak gedurende 25 minuten,
    of tot het deeg stopt met pruttelen, op 175 graden. Als het goed is,
    krijg je drie goudbruine, krokante koeken. Let op dat ze niet al te
    donker (zwartbruin) worden.

-   Als de amandelkoeken uit de oven komen zijn ze nog ietwat zacht.
    Laat ze even afkoelen, en uitharden, alvorens te ontvormen.

-   Maak ondertussen de ganache: smelt de chocolade met de kokosolie (au
    bain marie, of voorzichtig in de microgolfoven). Leng aan met de
    kokosroom.

-   Laat de ganache even opdikken in de koelkast tot een smeerbare
    pasta.

-   Neem een taartschaal en leg hierop de eerste amandelkoek. Bestrijk
    deze met een deel van de ganache en leg er de tweede koek op. Ga zo
    verder en werk uiteindelijk ook de zijkant van de taart af met de
    ganache.

-   Garneer de taart royaal met chocoladeschilfers. Ook de zijkant als
    dat lukt.

-   Nog een laagje poedersuiker erop voor het visuele effect en klaar!

-   Deze taart wordt lekkerder als hij even kan rusten. Perfect dus om
    enkele dagen op voorhand te maken. Bewaar hem in een luchtdichte
    doos in een koele ruimte.
