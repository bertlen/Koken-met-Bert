# Bourguinion

## Ingrediënten (6 personen)

* 3 sjalotten, gesnipperd
* 3 tenen look, gesnipperd
* 4 wortels, in schijven
* 4 kleine uien, in partjes (zoals een appelsien), of equivalent zilveruitjes
* 300 g shiitake, in reepjes
* 300 g (bos)paddestoelen naar keuze, vb beukenzwam
* 500 ml rode wijn
* 100 ml tamari (ongeveer, gebruik i.p.v zout)
* 200 ml water (ongeveer)
* 150 g fijne sojabrokken
* 2 blaadjes laurier
* 5-tal takjes tijm
* bakmargarine
* extra vierge olijfolie
* 1 el tapiocazetmeel (of maïzena)
* peper

## Bereiding

* Kook de sojabrokken in water en giet af
* Stoof de sjalotten en uien aan in wat bakmargarine. 
* Voeg ook de look toe. 
* Laat alles mooi bruin worden (maar niet aanbranden!) 
* Voeg de rode wijn toe en week de bakresten op de bodem hiermee los (= deglaceren)
* Voeg de wortels, de laurier, de tijm en de sojabrokken toe
* Bak de shiitakes in bakmargarine in een aparte pan, deglaceer eventueel met wat water en voeg ook deze toe aan de bourguinion.
* Voeg de tamari toe (proef voor de juiste zoutheid)
* Laat pruttelen zonder deksel (de alcohol mag helemaal uitdampen). Voeg eventueel wat water toe als het te droog wordt.
* Bak intussen ook de rest van de champignons en voeg deze toe als de bourguinion bijna klaar is
* De bourguinion is klaar als de groenten helemaal zacht zijn.
* Voeg nu het tapiocazetmeel toe en roer goed.
* Voeg water toe tot de saus de gewenste consistentie krijgt. Voeg later, als je opnieuw opwarmt, eventueel nog water toe.