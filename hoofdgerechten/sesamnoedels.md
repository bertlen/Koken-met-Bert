---
operator: Bert Lenaerts
---

**SESAMNOEDELS MET BROCCOLI**

**Ingrediënten (2 personen)**

-   500 g broccoli

-   250 g pasta

-   3 el sesamolie

-   3 ½ el sojasaus

-   2 el Chinese rijstazijn

-   2 el sesampasta (tahini)

-   1 el pindakaas

-   1 el fijngehakte gember

-   2 tenen look, geperst

-   Chilipoeder, optioneel

-   Ongeveer 150 ml water

-   Afwerking: wat gehakte pinda's of sesamzaadjes

**Bereiding**

1.  Breng een grote pot zout water aan de kook. Snijd de broccoli in
    roosjes, schil de steel en snijd in schijfjes. Kook de broccoli gaar
    in het water. Broccoli heeft een dikke 10 minuten nodig om te garen.
    Voeg de pasta op het juiste moment toe, zodat die samen gaar is met
    de broccoli.

2.  Voeg de sesampasta, pindakaas, sesamolie, sojasaus, rijstazijn,
    look, gember en chilipoeder samen in een mengkom. Voeg net zoveel
    water toe tot je een smeuïge saus verkrijgt (ongeveer 150 ml).

3.  Giet de pasta met broccoli af, gooi terug in de kookpot (mag nog nat
    zijn) en meng er de saus onder.

4.  Schep in borden en strooi er wat gehakte pinda's of sesamzaadjes
    over.
